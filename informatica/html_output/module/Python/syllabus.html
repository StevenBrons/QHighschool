<!DOCTYPE html
	PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
	<meta http-equiv="Content-Type" content="text/html; charset=utf-8" />
	<meta http-equiv="Content-Style-Type" content="text/css" />
	<meta name="generator" content="pandoc" />
	<title></title>
	<link rel="stylesheet" href="../../style.css" type="text/css" />
	</link>
	<link rel="stylesheet" href="../../course.css" type="text/css" />
	</link>
	<script src="https://cdnjs.cloudflare.com/ajax/libs/highlight.js/9.15.9/highlight.min.js"></script>
	<script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
	<script src="../../prism.js"></script>
	<link rel="stylesheet" href="../../prism.css" type="text/css">
	</link>
	<script src="../../toc.js"></script>
	<script src="../../jquery.js"></script>
	<script src="../../script.js"></script>
</head>

<body>
	<header>
		<a href="/">
			<img src="../../logo_qhighschool_white.svg"></header>
		</a>
	<div id="TOC">
		<!-- AUTOFILLED -->
	</div>
	<div id="content"><h1 id="programmeren-in-python">Programmeren in Python</h1>
<p>Een introductie in de wereld van scripttalen</p>
<script>document.__language = "python";</script>
<h1 id="welkom">Welkom!</h1>
<p>Welkom bij de module “Programmeren in Python” in het informaticaprogramma van de Q-Highschool! Hierin leer je de basis van Python, een programmeertaal die je uiteindelijk gaat gebruiken om je zelfgekozen eindopdracht te maken!</p>
<h2 id="waarom-python">Waarom Python?</h2>
<p>Maar, waarom eigenlijk Python? Python is één van de simpelste programmeertalen om mee te beginnen. Het brengt je in contact met de manier waarop code geïnterpreteerd wordt door je systeem en laat je kennismaken met de opbouw van een scripttaal, een taal die werkt op de achtergrond en veel gebruikt wordt voor automatisering van taken.</p>
<p>Dit is superhandig, want hoewel er zeker verschillen zitten tussen de formulering en de vaktermen tussen talen, is ook heel veel nagenoeg hetzelfde. Vooral de structuur verandert nauwelijks tussen programmeertalen.</p>
<p>Ook wordt Python zelf gebruikt in de vakwereld. Neem Instagram, één van de grootste online sociale media om foto’s te delen. Instagram was, qua functionaliteit, vrijwel volledig gebouwd in Python! Ook andere tech-giganten gebruiken deze taal, zoals Spotify, Netflix en zelfs Google!</p>
<p>En buiten deze grote bedrijven wordt Python ook veel voor projecten gebruikt. Volgens GitHub, de grootste database van codeprojecten wereldwijd, is Python de derde meest populaire taal die gebruikt wordt!</p>
<p><span id="Werken_met_deze_module" class="anchor"></span></p>
<h1 id="wat-ga-je-leren">Wat ga je leren?</h1>
<p>In deze module ga je het volgende leren:</p>
<p><em>Algemeen</em></p>
<ul>
<li><p>De basis van Python, die je kan toepassen om eenvoudige scripts te schrijven.</p></li>
<li><p>De opbouw van een scripttaal.</p></li>
<li><p>Het denken in de structuur van een scripttaal.</p></li>
</ul>
<p><em>Introductie &amp; Variables</em></p>
<ul>
<li><p><code>print()</code>-statements te maken en zo waarden printen.</p></li>
<li><p>Variables op te slaan, oproepen en waar nodig overschrijven.</p></li>
<li><p>Errors goed genoeg te lezen om te begrijpen waar het probleem ligt en wat het probleem is, en de errors te gebruiken om je code te debuggen.</p></li>
</ul>
<p><em>Functions</em></p>
<ul>
<li><p>Ingebouwde functions te gebruiken om complexe taken niet zelf te hoeven coderen.</p></li>
<li><p>De werking van arguments en waarom deze bestaan.</p></li>
</ul>
<p><em>Comments &amp; Quotes</em></p>
<ul>
<li><p>Code te commenten, tot op het niveau dat iemand zonder enige Python-kennis je script zou begrijpen.</p></li>
<li><p>De werking van escape characters en hoe je ze gebruikt.</p></li>
</ul>
<p><em>input()</em></p>
<ul>
<li><p>`input() te gebruiken om de gebruiker te vragen een waarde in te voeren.</p></li>
<li><p>Een ingevoerde waarde te verwerken in je script.</p></li>
</ul>
<p><em>If/else statements &amp; boolean operators</em></p>
<ul>
<li>If/else-statements en boolean operators te gebruiken om conditionals te maken in een als/dan/anders constructie.</li>
</ul>
<p><em>Loops, indices en beter rekenen</em></p>
<ul>
<li><p>For loops te gebruiken voor vastgestelde ranges of voor alle karakters in een string.</p></li>
<li><p>While loops te gebruiken voor een conditional loop (een loop die alleen maar werkt als de condition klopt).</p></li>
<li><p>Wanneer je for en wanneer while moet gebruiken.</p></li>
<li><p>Indices gebruiken om bepaalde stukken tekst uit een string op te vragen.</p></li>
<li><p>Nieuwe operators gebruiken om beter, efficienter en leesbaarder te rekenen, zowel met numbers als met strings.</p></li>
</ul>
<p><em>def (zelf functies maken)</em></p>
<ul>
<li><p>Functies te gebruiken om vaker uit te voeren stukken code slechts één keer uit te hoeven typen.</p></li>
<li><p>Functies te gebruiken om je code overzichtelijker en leesbaarder te maken.</p></li>
</ul>
<p><em>Lists &amp; Dictionaries</em></p>
<ul>
<li>Dictionaries en lists te gebruiken om grote hoeveelheden data in op te slaan.</li>
</ul>
<!-- -->
<ul>
<li><p>Hoe de key-value verhouding werkt bij dictionaries en kan hiermee programmeren.</p></li>
<li><p>Hoe indices werken bij lists.</p></li>
</ul>
<p><em>Extra’s</em> en <em>Breinbrekers</em></p>
<ul>
<li><p>Hoe recursie werkt in Python.</p></li>
<li><p>De basis van exception handling in Python.</p></li>
<li><p>Bestanden te managen in Python.</p></li>
<li><p>Hoe je lastige informatica-problemen moet aanpakken.</p></li>
</ul>
<h1 id="werken-met-deze-module">Werken met deze module</h1>
<p>Als je verder scrollt, zie je misschien al wel dat er weinig tekst staat. Dit komt doordat het overgrote deel van de stof die we gaan behandelen, en enkele oefenopgaven die erbij horen, staan op een externe site genaamd CSCircles.</p>
<p>Elk hoofdstuk word je gelinkt naar een bepaalde pagina op deze site, waarin je de stof kan lezen en indien nodig oefenopgaven kan maken. Dit is geen verplichting, maar wel handig. Ook wordt W3Schools gelinkt, een site met handige en overzichtelijke voorbeelden van het onderwerp. Tevens wordt waar mogelijk een andere externe bron gelinkt. Deze kan gebruikt worden voor extra oefening. Je vindt hier soms ook onbehandelde informatie in die je zou kunnen gebruiken.</p>
<p>Helemaal achterin (achter de eindopdracht) tref je een aantal extra onderwerpen. Hiervan hoef je de stof niet te kennen. Voor mensen die een uitdaging zoeken kan dit echter een mooie kans zijn. Ook kan toepassing van deze stof in de eindopdracht beloond worden met punten.</p>
<p>Als je behoefte hebt aan nog meer oefening, voel je vrij om op het web een opdracht op te zoeken die je leuk of nuttig lijkt. Dit geldt ook voor verdieping en verbreding van je kennis. Laat je dus niet inperken door wat in deze module staat, maar ga vooral ook zelf op onderzoek uit!</p>
<p>Bij de opdrachten mag je volledig te werk gaan zoals jij wil en zelf keuzes maken. De enige voorwaarde is dat de programma’s voldoen aan de eisen die in de desbetreffende opdracht staan.</p>
<p>Mocht een opdracht niet in één keer lukken, zit er dan even op! Meestal komt een strategie wel in je op als je het even laat inzinken.</p>
<p>Ook als je programma niet werkt zoals gewenst of helemaal niet werkt, geef niet op! Python heeft duidelijke error-messages en ingebouwde functies die debuggen eenvoudig zouden moeten maken. Bovendien is coderen een leerproces, en trial-en-error is een fundamenteel onderdeel hiervan.</p>
<h1 id="pycharm">PyCharm</h1>
<p>Voor het tweede deel van deze module wordt aangeraden het programma PyCharm te gebruiken. Dit programma is namelijk makkelijk in gebruik en overzichtelijk, en heeft daarbij ook nog eens een ingebouwde interpreter (hetgeen je code leest en vertaalt naar computertaal).</p>
<p>Installeer eerst Python. Download de installer <a href="https://www.python.org/downloads/">hier</a>, en volg de instructies. Verander niets qua instelling, aangezien dit niet nodig is.</p>
<p>Download als dat klaar is PyCharm Community Edition <a href="https://www.jetbrains.com/pycharm/download/#section=windows">hier</a>. Bij de installatie, selecteer <em>Add launchers dir to the PATH</em>, <em>Create Associations - .py</em> en <em>Add “Open Folder as Project”</em>.<br />
Als alles gereed is kan je beginnen met het instellen. Open PyCharm, accepteer de <em>Terms and Conditions</em> en kies je favoriete theme. Plugins zijn niet nodig, sla deze over.<br />
Klik dan op <em>Create New Project</em>. Kies de gewilde locatie op je PC waar je het project wil neerzetten en de naam van het project. Klik dan op <em>Project Interpreter</em>. Selecteer <em>Existing Interpreter</em> en kies <em>Python 3.<getal></em>. Als deze er niet tussen staat, klik op de drie puntjes, <em>System Interpreter</em> en selecteer de enige optie. Klik op <em>OK</em> en daarna <em>Create</em>.</p>
<p>Je hebt nu je eerste project! Om een nieuw bestand te maken klik je met de rechter-muisknop op het mapje met de naam die je het project gegeven hebt, onder <em>Project</em>. Selecteer <em>New</em>, <em>Python File</em>.<br />
Copy-paste <code>print(“hi”)</code> in het bestand dat je net gemaakt hebt en klik bovenin op tab <em>Run, Run</em> (of klik Shift + F10). Je ziet onder in beeld een zwart scherm opkomen waar <code>hi</code> in staat.</p>
<p>Nu weet je hoe je PyCharm gebruikt!</p>
<p>Verdere informatie kan je hier vinden: <a href="https://www.jetbrains.com/help/pycharm/quick-start-guide.html" class="uri">https://www.jetbrains.com/help/pycharm/quick-start-guide.html</a></p>
<p>Een andere editor gebruiken mag altijd. Hiervoor moet je echter wel zelf opzoeken hoe je de interpreter (als deze er is) instelt.</p>
<h1 id="even-voor-de-duidelijkheid">Even voor de duidelijkheid</h1>
<p>Je hebt de Python interpreter nodig om Python code te schrijven. Dit is een klein programmaatje wat je Python code omzet tot iets wat je processor begrijpt.</p>
<p>Daarnaast hebben we een online platform, CSCircles. Deze heeft een Python interpreter geïnstalleerd op de server en bied vervolgens de mogelijkheid om Python code te typen in hun invoervelden. Deze code wordt uitgevoerd op de server en dan wordt de uitvoer van je programma vergeleken met hun verwachte uitvoer.</p>
<p>Als laatste hebben we PyCharm. PyCharm is een slimme editor om Python code mee te schrijven. Deze geeft suggesties over hoe je code verbeterd kan worden op vele manieren. Wanneer je aangeeft om in PyCharm je programma uit te voeren, roept PyCharm de Python interpreter aan en voert je code uit. Vervolgens wordt de uitvoer opgevangen en wordt in PyCharm weer teruggegeven.</p>
<p>In het eerste deel van deze module ga je aan de slag met CSCircles, om de taal te leren. Nadat de syntax (de taal zelf) bekend is, zal je leren hoe je op een inzichtelijke manier programma’s ontwikkelt en hoe je de leesbaarheid van je code kan verbeteren. In dit laatste deel stap je over op PyCharm en zal je iets uitgebreidere programma’s schrijven.</p>
<h1 id="introductie-variables"><span class="exercise">Introductie &amp; Variables</span></h1>
<h2 id="leerdoelen">Leerdoelen</h2>
<p>Je leert <code>print()</code>-statements maken en zo waarden te printen.<br />
Je leert variables opslaan, oproepen en waar nodig overschrijven.<br />
Je leert errors goed genoeg lezen om te begrijpen waar het probleem ligt en wat het probleem is, om zo de errors te gebruiken om je code te debuggen.</p>
<p>CSCircles stof en opdrachten: <a href="https://cscircles.cemc.uwaterloo.ca/"><em>0: Hello!</em></a> en <a href="https://cscircles.cemc.uwaterloo.ca/1-variables/"><em>1: Variables</em></a>.<br />
W3Schools: <a href="https://www.w3schools.com/python/python_variables.asp"><em>Python Variables</em><br />
</a>Extra opdrachten: <a href="https://pythonbasics.org/variables/#Exercises"><em>Variables Exercises</em></a></p>
<h1 id="functions"><span class="exercise">Functions</span></h1>
<h2 id="leerdoelen-1">Leerdoelen</h2>
<p>Je leert ingebouwde functions te gebruiken om complexe taken niet zelf te hoeven coderen.<br />
Je snapt hoe arguments werken en waarom deze bestaan.</p>
<p>CSCircles stof en opdrachten: <a href="https://cscircles.cemc.uwaterloo.ca/2-functions/"><em>2: Functions</em></a> en <a href="https://cscircles.cemc.uwaterloo.ca/4-types/"><em>4: Types</em><br />
</a>Lijst Built-In functions: <a href="https://www.w3schools.com/python/python_ref_functions.asp"><em>Built-in Functions</em><br />
</a>W3Schools types: <a href="https://www.w3schools.com/python/python_numbers.asp"><em>Python Numbers</em></a> (geen complex), <a href="https://www.w3schools.com/python/python_casting.asp"><em>Python Casting</em></a></p>
<h1 id="input"><span class="exercise">input()</span></h1>
<h2 id="leerdoelen-2">Leerdoelen</h2>
<p>Je leert <code>input()</code> te gebruiken om de gebruiker te vragen om een waarde in te voeren.<br />
Je leert hoe je een ingevoerde waarde moet verwerken in je script.</p>
<p>CSCircles stof en opdrachten: <a href="https://cscircles.cemc.uwaterloo.ca/5-input/"><em>5: Input</em><br />
</a>W3Schools: <a href="https://www.w3schools.com/python/ref_func_input.asp"><em>input() function</em></a></p>
<h1 id="ifelse-statements-boolean-operators"><span class="exercise">If/else statements &amp; boolean operators</span></h1>
<h2 id="leerdoelen-3">Leerdoelen</h2>
<p>Je kan nu if/else-statements en boolean operators gebruiken om conditionals te maken in een als-dan-anders constructie.</p>
<p>CSCircles stof en opdrachten: <a href="https://cscircles.cemc.uwaterloo.ca/6-if/"><em>6: If</em></a> en <a href="https://cscircles.cemc.uwaterloo.ca/9-else-and-or-not/"><em>9: Else, And, Or, Not</em><br />
</a>W3Schools: <a href="https://www.w3schools.com/python/python_conditions.asp"><em>Python Conditions</em><br />
</a>Extra opdrachten: <a href="https://pythonbasics.org/if-statements/#Exercise"><em>If-statements Exercises</em></a></p>
<h1 id="loops-indices-en-beter-rekenen"><span class="exercise">Loops, indices en beter rekenen</span></h1>
<h2 id="leerdoelen-4">Leerdoelen</h2>
<p>Je leert for-loops te gebruiken voor vastgestelde ranges of voor alle karakters in een string.<br />
Je leert while-loops te gebruiken voor een conditional loop (een loop die alleen maar werkt als de condition klopt).<br />
Je leert wanneer je <code>for</code> en wanneer <code>while</code> moet gebruiken.<br />
Je leert indices te gebruiken om bepaalde stukken tekst uit een string op te vragen.<br />
Je leert nieuwe operators gebruiken om beter, efficienter en leesbaarder te rekenen, zowel met numbers als met strings.</p>
<p>CSCircles stof en opdrachten: <a href="https://cscircles.cemc.uwaterloo.ca/7-rich-editor/"><em>7: Rich</em></a>, alle subcategorieën<br />
W3Schools: <a href="https://www.w3schools.com/python/python_while_loops.asp"><em>Python While Loops</em></a>, <a href="https://www.w3schools.com/python/python_for_loops.asp"><em>Python For Loops</em></a>, <a href="https://www.w3schools.com/python/python_strings.asp"><em>Python Strings</em></a>, <a href="https://www.w3schools.com/python/python_operators.asp"><em>Python Operators</em><br />
</a>Extra opdrachten: <a href="https://pythonbasics.org/for-loops/#Exercise"><em>Exercises For Loops</em></a>, <a href="https://pythonbasics.org/while-loop/#Exercise"><em>Exercises While Loops</em></a>, <a href="https://pythonbasics.org/strings/#Exercises"><em>Exercises Strings and Indices</em></a></p>
<h1 id="remix"><span class="exercise">Remix</span></h1>
<p>Maak <a href="https://cscircles.cemc.uwaterloo.ca/8-remix/"><em>8: Remix</em></a> op CSCircles.</p>
<p>Dit is een verzameling lastigere sommen die dienen ter herhaling van de stof die je tot nu toe hebt gehad, en deze combineert.</p>
<h1 id="def-zelf-functies-maken"><span class="exercise">def (zelf functies maken)</span></h1>
<h2 id="leerdoelen-5">Leerdoelen</h2>
<p>Je leert functies te gebruiken om vaker uit te voeren stukken code slechts één keer uit te hoeven typen. Je leert functies te gebruiken om je code overzichtelijker en leesbaarder te maken.</p>
<p>CSCircles stof en opdrachten: <a href="https://cscircles.cemc.uwaterloo.ca/10-def/"><em>10: def</em></a> en <a href="https://cscircles.cemc.uwaterloo.ca/11b-how-functions-work/"><em>11B: Variable Scopes</em><br />
</a>W3Schools: <a href="https://www.w3schools.com/python/python_functions.asp"><em>Python Functions</em><br />
</a>Extra opdrachten: <em>Function Exercises</em></p>
<h1 id="tips"><span class="exercise">Tips</span></h1>
<p>Maak <em><a href="https://cscircles.cemc.uwaterloo.ca/12-tips/">12: Tips</a></em> op CSCircles. Dit hoofdstuk bevat vooral handigheidjes die je kan gebruiken om je code handiger/effectiever te maken.</p>
<h1 id="lists-dictionaries"><span class="exercise">Lists &amp; Dictionaries</span></h1>
<h2 id="leerdoelen-6">Leerdoelen</h2>
<p>Je leert dictionaries en lists te gebruiken om grote hoeveelheden data in op te slaan.<br />
Je leert hoe de key-value verhouding werkt bij dictionaries en kan hiermee programmeren.<br />
Je leert hoe indices werken bij lists.</p>
<p>CSCircles stof en opdrachten: <em><a href="https://cscircles.cemc.uwaterloo.ca/13-lists/">13: Lists</a></em> en <a href="https://cscircles.cemc.uwaterloo.ca/15a-basic/"><em>15A: Termination Determination</em><br />
</a>Dictionaries stof en opdrachten: <em>LearnPython Dictionaries</em><br />
W3Schools: <a href="https://www.w3schools.com/python/python_lists.asp"><em>Python Lists</em></a>, <a href="https://www.w3schools.com/python/python_dictionaries.asp"><em>Python Dictionaries</em><br />
</a>Extra opdrachten: <em>Dictionary Exercises</em>, <a href="https://pythonbasics.org/split/#Exercises"><em>Split Exercises</em></a>, <a href="https://pythonbasics.org/list-operations/#Exercise"><em>List Exercises</em></a></p>
<h1 id="eindopdracht"><span class="exercise">Eindopdracht</span></h1>
<h2 id="opdracht">Opdracht</h2>
<p>Nu mag je zelf iets bedenken en gaan maken! Dit kan van alles zijn. Bijvoorbeeld:</p>
<ul>
<li><p>Boter, kaas en eieren;</p></li>
<li><p>Een spel gebaseerd op tekst;</p></li>
<li><p>Een password-generator;</p></li>
<li><p>Iets anders dat je zelf leuk lijkt!</p></li>
</ul>
<p>Je mag deze opdracht in je eentje of met z’n tweeën maken. Zodra je een idee hebt, werk je deze uit. Kom dan naar de docent toe en vraag om goedkeuring. Een aantal belangrijke punten waar de docent op gaat letten zijn:</p>
<ul>
<li><p>Is de opdracht qua niveau goed? (niet te hoog gegrepen maar vooral niet te makkelijk)</p></li>
<li><p>Duurt de opdracht niet te lang/te kort om te maken? (gestelde tijd is ongeveer 4 uur per leerling)</p></li>
<li><p>Kan je de vaardigheden die je geleerd hebt goed in de opdracht kwijt? (oftewel: je kan wel een lastig project maken met alleen if/else statements, maar kan je erin ook loops verwerken)</p></li>
</ul>
<p>Zorg dus wel dat je je idee voldoende diep hebt uitgewerkt, dat jij en de docent samen een goede tijds- en niveauinschatting kunnen maken!</p>
<p>Als je groen licht hebt gekregen van de docent mag je beginnen!</p>
<p>TIP: als je niet op ideeën kan komen, kijk dan vooral op internet! Er zijn genoeg artikelen die Python-projecten van eenvoudig tot lastig behandelen!</p>
<h2 id="beoordeling">Beoordeling</h2>
<p>Je wordt beoordeeld op het volgende:</p>
<ul>
<li><p>Werkt je programma zoals verwacht en valt de code niet te breken?</p></li>
<li><p>Zijn de prompts goed, gebruiksvriendelijk en overzichtelijk in de console?</p></li>
<li><p>Is de code voor een programmeur met jouw/jullie kennis goed leesbaar, met waar nodig comments voor verduidelijking?</p></li>
<li><p>Is de code in het algemeen efficient tot zover jouw kennis rijkt; heb je overal de makkelijke en efficiente methodes voor gekozen?</p></li>
</ul>
<p>Je cijfer wordt gebaseerd op deze criteria.</p>
<h1 id="extras"><span class="exercise">Extra’s</span></h1>
<p>Hierover moet je zelf onderzoek doen en oefenopgaven maken.</p>
<h2 id="recursie">Recursie</h2>
<ol style="list-style-type: decimal">
<li>Een palindroom is een woord dat gelijk is als het omgekeerd gelezen wordt. “Lepel” of “meetsysteem” zijn hier voorbeelden van.<br />
<br />
Schrijf een script dat een input aanneemt en hiervan checkt of het een palindroom is. Laat het niet hoofdlettergevoelig zijn (zowel <code>lepel</code> als <code>LEPEL</code> als <code>LEpeL</code> moeten werken) en werken op alle tekens (<code>[sdf0%%0fds]</code> is dus ook een palindroom). Gebruik een recursive function.<br />
<br />
Als het een palindroom is, print “Dit is een palindroom!”. Anders, print “Dit is geen palindroom!”.</li>
</ol>
<h2 id="errors-exceptions">Errors &amp; Exceptions</h2>
<p>Hiervoor is geen opgave.</p>
<h2 id="file-handling">File Handling</h2>
<ol style="list-style-type: decimal">
<li>Schrijf een script om een cijferlijst-bestand te maken.<br />
Zorg dat deze als input een vak en een cijfer kan aannemen en kan schrijven naar het bestand. Laat het per vak cijfers kunnen ophalen, en de hele cijferlijst (uiteraard waarbij het duidelijk is voor welk vak welke cijfers zijn). Zorg ook dat up-to-date gemiddelden per vak in het bestand staan.</li>
</ol>
<h1 id="breinbrekers"><span class="exercise">Breinbrekers</span></h1>
<p>Lastige opgaven die alle stof, inclusief de extra’s, behandelt. <em>Maak deze dus pas als je de stof voldoende</em> <em>snapt.</em> Voor meer breinbrekers, ga vooral naar <a href="https://projecteuler.net/">Project Euler</a>. Dit staat vol met uitdagende opgaven.</p>
<ol style="list-style-type: decimal">
<li><p>In een bepaalde regio zijn alle plaatsen door een rechtstreekse weg met elkaar verbonden. Maar voor alle wegen geldt éénrichtingsverkeer; als je van A naar B mag via de directe weg, mag je dus niet langs die weg van B naar A. Als je dat wel wilt zul je een omweg moeten nemen.<br />
<br />
In zo’n gebied ga je op zoek naar een route waarbij je iedere plaats precies één keer bezoekt.<br />
<br />
Schrijf een programma dat van <a href="https://light-theme-hurts.my-ey.es/7yrsk1m.txt">dit bestand</a> met 100 gegevensreeksen eerst willekeurig één reeks kiest. De reeksen zijn gescheiden door blank lines.<br />
<br />
Als de reeks bepaald is, laat je script regels hiervan inlezen.<br />
Het aantal in te lezen regels wordt bepaald door de eerste regel van elke reeks, een getal N (2 &lt; N &lt; 27). Hiermee wordt het aantal plaatsen in het gebied aangegeven. De plaatsen hebben als naam een hoofdletter; de eerste N hoofdletters worden gebruikt als plaatsnaam.<br />
<br />
Vervolgens leest je programma van de reeks in kwestie in N regels informatie over de richting van de verbindingswegen.<br />
Op de eerste regel staan de N verbindingen van A naar alle andere plaatsen; een 0 betekent dat de weg in A eindigt, een 1 dat de weg in A begint. De volgende regels gaan over de volgende plaatsen.<br />
<br />
Tussen twee plaatsen is altijd precies één weg; er zijn geen wegen van een plaats naar zichzelf!<br />
<br />
Je programma schrijft naar standaard output één regel met daarop een route waarin alle plaatsen precies één keer worden bezocht. Er is altijd een oplossing mogelijk.<br />
<br />
LET OP: Er wordt niet gevraagd om weer terug te gaan naar de plaats waar je begonnen bent.<br />
TIP: Kijk het .txt-bestand met reeksen door voor beter begrip van het format.<br />
Naar: Nederlandse Informatica Olympiade 2019, Eerste Ronde</p></li>
<li><p>Schrijf een functie dat de reeksen zoals hierboven beschreven genereerd.<br />
Laat deze ook schrijven naar een bestand.</p></li>
<li><p>Schrijf een nieuw telefoonboek-script. Je programma moet bij invoeren van een naam het geregistreerde telefoonnummer teruggeven, en vice versa.<br />
Ook moet je een modus hebben voor het toevoegen, verwijderen en bewerken (bestaand persoon, nieuw nummer) van telefoonnummers, waar je in blijft totdat je <em>exit</em> zegt.<br />
Gebruik voor alle checks (bestaat deze persoon in het telefoonboek etc.) een try/except statement (dit vergemakkelijkt namelijk de code).<br />
Zorg dat je script terugslaat op een telefoonboek-bestand.</p></li>
</ol>
</div>
</body>

</html>